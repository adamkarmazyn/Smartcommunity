---
layout: post
title:  Czym jest i jak działa  Smart Community
---

Przedmiotem projektu jest rozwiązanie z obszaru Smart City, obejmujące aktywną analizę obrazu i dźwięku, oparte o sieć energooszczędnych, inteligentnych latarni miejskich oraz nowatorski system komunikacji pomiędzy administracją a mieszkańcami, a także komunikacji międzysąsiedzkiej. W ramach projektu, dotychczasowa sieć oświetleniowa zostanie zintegrowana z systemem monitoringu oraz systemem komunikacji służącym do informowania mieszkańców, w czasie rzeczywistym, o zaistniałych w obszarze incydentach. W założeniach systemu można wyróżnić szereg spersonalizowanych i innowacyjnych usług wpierających bezpieczeństwo, optymizację zużycia energii oraz jakoś komunikacji. Produkt skierowany jest do niszy w obszarze Smart City jaką są gminy.

Usługi dostarczane przez system:

-	Inteligentny monitoring otoczenia – w wyniku aktywnej analizy obrazu z zainstalowanej na latarni kamery, połączonej z opcjonalną analizą dźwięku, **w czasie rzeczywistym i przy możliwej minimalizacji zaangażowania czynnika ludzkiego**, można wykrywać zagrożenia oraz nietypowe zachowania osób i pojazdów (wypadki, zgromadzenia, pożary, hałasowanie, wandalizm, i inne)
-	Internet bezprzewodowy – inteligentne latarnie mogą udostępniać nadmiar swojego pasma internetowego dla mieszkańców w postaci jednolitej **miejskiej sieci Wi-Fi**
-	Komunikacja głosowa – wbudowane głośniki umożliwiają nadawanie **komunikatów ostrzegawczych** do osób znajdujących się na dowolnie określonym przez operatora obszarze miasta, zależnie od sytuacji (od pojedynczej latarni do całego miasta)
-	Komunikacja wizualna – opcjonalne, **cyfrowe ramki informacyjne** mogą wyświetlać dowolne obrazy np. informacje o planowanych lub występujących w danej okolicy zmianach organizacyjnych i wydarzeniach (kulturalnych, sportowych, i innych), bądź  ilości wolnych miejsc postojowych
-	Oszczędność energii – dzięki wykrywaniu ruchu i inteligentnej współpracy sąsiednich latarni, możliwe jest **częściowe lub całkowite wygaszanie** oświetlenia, gdy przez dłuższy czas w danej okolicy nie wykryto ruchu osób ani pojazdów
-	Analiza pogody – opcjonalne czujniki temperatury, widoczności, wilgotności, ciśnienia, prędkości i kierunku wiatru, nasłonecznienia, itp. umożliwiające podawanie bieżących, bardzo **precyzyjnych warunków pogodowych**
-	Elektromobilność – możliwe jest zainstalowanie (w wybranych latarniach) punktów **ładowania pojazdów elektrycznych** zintegrowanych z automatycznymi systemami poboru opłat (dzięki zapewnionej łączności internetowej)
-	Integracja społeczna – dostarczenie zainteresowanym mieszkańcom miasta nowego, **jednolitego kanału komunikacji** międzysąsiedzkiej, ze spółdzielniami i wspólnotami mieszkaniowymi, usługodawcami, urzędnikami i służbami miejskimi, poprzez aplikacje internetowe i mobilne dla zweryfikowanych kont mieszkańców. Kanał pozwala na natychmiastowe informowanie odpowiednich organów oraz przekierowywanie incydentów wedle kategorii: policja, pogotowie, straż lub dyżurny inżynier miasta – w wypadku innych incydentów np. z udziałem zwierząt.
-	Big Data – analiza statystyczna, automatyczne wnioskowanie i predykcja w oparciu
o **dane gromadzone przez cały system**, umożliwiające analizę incydentów w obszarach i stworzenie mapy zagrożeń i  incydentów oraz optymalizacji ruchu.
